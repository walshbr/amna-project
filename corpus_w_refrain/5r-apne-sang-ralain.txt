اپنے سنگ رلائیں پیارے اپنے سنگ رلائیں

پہلے نیونہہ لگایا سی تیں آپے چائیں چائیں

میں لایا اے کہ تدھ لایا اپنی اور نباہیں

راہ پواں تاں دھاڑے بیلے جنگل لکھ بلائیں

بھوکن چیتے چت مچتے بھوگن کرن ادائیں

پار جگاتر چڑھیا کنڈھے لکھ بلائیں

ہول دلے دا تھر تھر کنبدا بیڑا پار لنگھائیں

کرلے بندگی رب سچے دی پون قبول دعائیں

بلھے شاہ تے شاہاں دا مکھڑا گھونگٹ کھول وکھائیں

اپنے سنگ رلائیں پیارے اپنے سنگ رلائیں