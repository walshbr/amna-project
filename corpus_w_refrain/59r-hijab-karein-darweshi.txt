‪حجاب کریں درویشی کولوں ‬کب لگ‪ حکم چلاویں گا‬
‪گل الفی سر پا برہنہ بھلکے روپ وٹاویں گا‬
 
‪اس لالچ نفسانی ‬مٹھوں ‪اوڑک مون مناویں گا‬
‪گھا‬ٹ‪ زکوۃ منگن گے پیادے ‬کہو ‪کیہہ عمل دکھاویں گا‬
‪ جد‬ آن بنے گی‪ سر ‬پر‪بھاری اگوں کیہہ بتلاویں گا‬
  حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

‪حق پرایا جاتو ناہیں کھا کر بھار اٹھاویں گا‬
‪پھیر نہ آ کر بدلہ دیسیں لاکھی کھیت لٹاویں گا‬
‪دا لاکے وچ جگ دے جو‬ئے‪ جتے دم ہراویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

‪جیسی کرنی ویسی بھرنی پریم نگر ورتارا ہے‬
‪ایتھے دوزخ کٹ توں دلبر اگے ‬کھل ‪بہارا ہے‬
‪کیسر بیج جو کیسر جمے لہسن بیج ‬ٹھگاویں‪ گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

‪کرو کمائی میرے بھائی ایہو وقت کماون دا‬
‪پوں ستاراں پیندے نیں ہن دا نہ بازی ہارن دا‬
‪اجڑی کھیڈ چھپن گیاں نرداں جھاڑ دکان اٹھاویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

‪کھاویں ماس چباویں بیڑے انگ پوشاک لگا‬یا ای
‪ٹیڈھی پگڑی آ کر چلیں‬ جتی پب اڑایا ای
‪پلدا ہیں توں جم دا بکرا اپنا آپ کہاویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

گوئل‪ واسا وسن ایتھے رہن نوں اگے ڈیرہ ‬اے
‪لے لے تحفے گھر نوں گھلیں ایہو ویلا تیرا ہے‬
‪اوتھے ہتھ نہ لگدا کجھ وی ایتھوں ای لے جاویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

‪پڑھ سبق محبت اوسے دا تو‬ں ‪بے‬ ‪موجب کیوں ڈبنا‬ئیں
‪پڑھ پڑھ قصے مغز کھپاویں ‬کیاں ‪کھبھن وچ کھبھنا‬ئیں
‪حرف عشق دا اکو نکتہ کاہ کواٹھ لداویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

بھکھ مریندیاں نام سائیں دا ایہو بات چنگیری اے
دوویں تھوک پتھر تھیں بھارے اوکھی جیہی ایہہ پھیری اے
آن بنی جد سر پر بھاری اگوں کیا بتلاویں گا

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

‪اماں‬ بابا‪ بیٹی بیٹا پچھ ویکھاں کیوں روندے نی‬
‪رناں کنجکاں بھیناں بھائی وارث آن کھلوندے نی‬
‪ایہہ جو لٹدے توں نہیں لٹدا مر کے آپ لٹاویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

اک ‪اکلیاں جانا ‬ای تیں نال نہ‪ کوئی جاوے گا‬
‪خویش قبیلہ روند پٹدا راہواں ہی مڑ آوے گا‬
‪شہروں باہر جنگل وچ واسا اوتھے ڈیرا پاویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

‪کراں نصیحت وڈی جے کوئی سن کر دل تے لاوے گا‬
‪موئے تاں روز حشرنوں اٹھ‬سن‪ عاشق نہ مرجا‬ئے‪ گا‬
‪جے توں مریں مرن توں اگے مرنے دا مل پاویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

جاں ‪راہ شرع ‬دا ‪پگڑیں گا‬ ‪تاں اوٹ محمدی ہووے گی‬
‪کہندی ہے پر کردی ناہیں ایہو خلقت رووے گی‬
‪ہن ستیاں تینوں کون جگا‬وے‪ جاگدیاں پچھتاویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

‪جے توں ساڈے آکھ‬ے‪ لگیں تینوں تخت بہاواں گے‬
‪جس نوں سارا عالم ڈھونڈے تینوں آن ملاواں گے‬
‪زہدی ہو کے زہد کماویں لے پیا گل لاویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

‪اینویں عمر گوائی آ اوگت عقبت چا رڑھائی اے‬
کلاچی ‪کرکردنیا اتے مکھ سفیدی آئی اے‬
‪اجے وی سن جے تائب ہوویں تاں ‬آ‪شنا سداویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا

‪بلھا شوہ دے ‬چلنائیں ‪تاں چل کیہا چر لایا ‬ای
‪جکو دھ‬کی‪ کیہہ کرن‬ی‪ جاں وطنوں دفتر آیا ہے‬
‪واچدیاں خط عقل ‬گئیوای رورو ‪حال ونجاویں گا‬

حجاب کریں درویشی کولوں کب لگ حکم چلاویں گا
گل الفی سر پا برہنہ بھلکے روپ وٹاویں گا