چپ کرکے کریں گزارے نوں

سچ سن کے لوگ نہ سہندے نیں
سچ آکھیئے تاں گل پیندے نیں
پھر سچے پاس نہ بہندے نیں
سچ مٹھا عاشق پیارے نوں

چپ کرکے کریں گزارے نوں

سچ شرع کرے بربادی اے
سچ عاشق دے گھر شادی اے
سچ کردا نویں ابادی اے
جیہی شرع طریقت ہارے نوں

چپ کرکے کریں گزارے نوں

چپ عاشق توں نہ ہوندی اے
جس آئی سچ سوگندھی اے
جس ماہل سہاگ دی گندی اے
چھڈ دنیا کوڑ پسارے نوں

چپ کرکے کریں گزارے نوں

بلھا شوہ سچ ہن بولے ہیں
سچ شرع طریقت پھولے ہیں
گل چوتھے پد دی کھولے ہیں
جیہا شرع طریقت ہارے نوں

چپ کرکے کریں گزارے نوں