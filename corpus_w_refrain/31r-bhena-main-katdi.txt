بھینا میں کتدی کتدی ہٹی

پڑی پچھی پچھواڑے رہ گئی ہتھ وچ رہ گئی جٹی
اگے چرخہ پچھے پیہڑا میرے ہتھوں تند ترٹی

بھینا میں کتدی کتدی ہٹی

بھوندا بھوندا میرا اورا ڈگا چھب الجھی تند ٹٹی
عاشق بکرا معشوق قصائی میں میں کردی کٹھی

بھینا میں کتدی کتدی ہٹی

داج جواہر اوس کیہہ کرنا جس پریم کٹوری مٹھی
اوہو چور میرا پگڑ منگاؤ جس میری جند کٹھی

بھینا میں کتدی کتدی ہٹی

بھلا ہویا میرا چرخا ٹٹا میری جند عذابوں چھٹی
بلھا شوہ نے ناچ نچائے اوتھے دھم پئی کرکٹی

بھینا میں کتدی کتدی ہٹی