جو رنگ رنگیا گوہڑا رنگیا مرشد والی لالی او یار

احد وچوں احمد ہویا وچوں میم نکالی او یار

جو رنگ رنگیا گوہڑا رنگیا مرشد والی لالی او یار

در معانی دی دھوم مچی ہے نحن کا گھنڈ اٹھالیں او یار

جو رنگ رنگیا گوہڑا رنگیا مرشد والی لالی او یار

زلف سیاہ وچ ہے ید بیضا اوہ چمکار وکھالیں او یار

جو رنگ رنگیا گوہڑا رنگیا مرشد والی لالی او یار

کن فیکون آوازہ ہویا دتی میم وکھالی او یار

جو رنگ رنگیا گوہڑا رنگیا مرشد والی لالی او یار
  
احد کولوں احمد ہویا بسمل میم نکالی او یار

جو رنگ رنگیا گوہڑا رنگیا مرشد والی لالی او یار

پاک محمد پیدا ہویا چودھاں طبقاں دا والی او یار

جو رنگ رنگیا گوہڑا رنگیا مرشد والی لالی او یار

الست بربکم نازل ہویا قالو بلی گل ڈالی او یار

جو رنگ رنگیا گوہڑا رنگیا مرشد والی لالی او یار
  
کل شیء کی کھیڈ مچی ہے اپنا آپ سنبھالیں او یار

جو رنگ رنگیا گوہڑا رنگیا مرشد والی لالی او یار

سورہ یسین مزمل والا بدلہ کجھ دوالیں او یار

جو رنگ رنگیا گوہڑا رنگیا مرشد والی لالی او یار
  
صم بکم عمی ہویاں لائیاں دی لج پالیں او یار

جو رنگ رنگیا گوہڑا رنگیا مرشد والی لالی او یار

موتوا قبل ان تموت ہویاں پویاں نوں پھیر جوالیں او یار

جو رنگ رنگیا گوہڑا رنگیا مرشد والی لالی او یار

لا تتحرک ذرہ لکھیو دوزخ کینوں ڈالیں او یار

جو رنگ رنگیا گوہڑا رنگیا مرشد والی لالی او یار

لن تنالو البر کولوں حتی دی رمز پچھانیں او یار

جو رنگ رنگیا گوہڑا رنگیا مرشد والی لالی او یار

اوکھا جھیڑا عشقے والا سنبھل پیر ٹکالیں او یار

جو رنگ رنگیا گوہڑا رنگیا مرشد والی لالی او یار

ہر شے اندر توں ہیں آپے ہں آپے دیکھ دکھالیں او یار  

جو رنگ رنگیا گوہڑا رنگیا مرشد والی لالی او یار

شب معراج نبی جی والا اوہا وصل وصالیں او یار

جو رنگ رنگیا گوہڑا رنگیا مرشد والی لالی او یار

یا رب خلقت پیدا کیتی دنیا خواب خیالی او یار

جو رنگ رنگیا گوہڑا رنگیا مرشد والی لالی او یار

بلھا شوہ گھر میرے آیا کر کر ناچ وکھالیں او یار

جو رنگ رنگیا گوہڑا رنگیا مرشد والی لالی او یار
