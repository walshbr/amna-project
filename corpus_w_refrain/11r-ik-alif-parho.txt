اک الف پڑھو چھٹکارا اے

اک الفوں دو تن چار ہوئے
پھر لکھ کروڑ ہزار ہوئے
پھر اوتھوں باجھ شمار ہوئے
ہک الف دا نکتہ نیارا اے

اک الف پڑھو چھٹکارا اے

کیوں پڑھنائیں گڈ کتاباں دی
سر چانائیں پنڈ عذاباں دی
ہن ہوئیا شکل جلاداں دی
اگے پینڈا مشکل بھارا اے

اک الف پڑھو چھٹکارا اے

بن حافظ حفظ قرآن کریں
پڑھ پڑھ کے صاف زبان کریں
پھر نعمت وچ دھیان کریں
من پھردا جئیوں ہلکارا اے

اک الف پڑھو چھٹکارا اے

بلھا بی بوڑھ دا بویا سی
اوہ برچھ وڈا جا ہویا سی
جد برچھ اوہ فانی ہویا سی
پھر رہ گیا بی اکارا اے

اک الف پڑھو چھٹکارا اے