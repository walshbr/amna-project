آ مل یارا سار لے میری
میری جان دکھاں نے گھیری

اندر خواب وچھوڑا ہویا خبر نہ پیندی تیری
سنجی بن وچ لٹی سائیاں سور پلنگ نے گھیری
ملاں قاضی سانوں راہ بتاون دین بھرم دے پھیری
ایہہ تاں ٹھگ جگت دے جھیور لاون جال چوپھیر
کرم شرع دے دھرم بتاون سنگل پاون پیری
ذات مذہب ایہہ عشق نہ پچھدا عشق شرع دا ویری
ندیوں پار ملک سجن دا لہو لعب نے گھیری
ست گور بیڑی پھڑی کھلوتے تیں کیوں لائیا دیری
بلھا شاہ شوہ تینوں ملسی دل نوں دے دلیری
پیتم پاس تے ٹولنا کس نوں بھل گیوں شکر دوپہری

آ مل یارا سار لے میری
میری جان دکھاں نے گھیری